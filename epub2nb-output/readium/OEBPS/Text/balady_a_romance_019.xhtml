<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>balady_a_romance-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="balady_a_romance-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_basne">Balada májová</p>
			<p class="MLP_verse_-0-12- ParaOverride-1">V&#160;bílé míse vodu vaří<br/>s&#160;úzkostlivě bdělou tváří&#160;—<br/>pěkná holka, lepých tvarů.<br/>Voda v&#160;míse v&#160;plném varu,<br/>bubliny jak v&#160;dešti chrlí,<br/>a&#160;jak holka varu slouchá,<br/>voda kloktá, syčí, chrčí,<br/>jak když cvrček v&#160;hroudách cvrlí,<br/>jak když oknem bzučí moucha,<br/>jak dyž v&#160;dálce povoz hrčí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Houkla půlnoc. Holka klekla,<br/>prsten rychle s&#160;ruky svlékla,<br/>hodila jej varné v&#160;lůže.<br/>„Svatá panno Petronilo!<br/>Dnešní májové své noci<br/>máš náš osud ve své moci,<br/>činíš, cokoli ti milo&#160;—<br/>prosím, prosím, dej mi muže!<br/>Zajisté že muže svého<br/>každého z&#160;tvé ruky beru,<br/>nepředpisuju ti věru,<br/>svatá panno, nevybírám,<br/>nemysli si, že se vzpírám&#160;—<br/>jen ne, probůh, zrzavého!“</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Z&#160;mísy vrch se páry valí,<br/>a&#160;jak holka blíž se kloní,<br/>z&#160;páry líbezně to zvoní<br/>jako stříbrem z&#160;dálné dáli:<br/>„„Vidíš, holka, mám tě ráda!<br/>Ve kostele ráda býváš,<br/>tenkým hlasem ‚Ave‘ zpíváš,<br/>dala bych ti kamaráda&#160;—<br/>ale koho dát ti, koho?<br/>Je vás ve vsi trochu mnoho&#160;—<br/>zbyl jen hajných synek chudý,<br/>a&#160;ten je jak liška rudý;<br/>sivé oči jako liška,<br/>tělo vychrtlé jak tříštka,<br/>a&#160;je&#160;—““<br/>&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;„Dej mi tedy toho!“</p>
		</div>
</body>
</html>