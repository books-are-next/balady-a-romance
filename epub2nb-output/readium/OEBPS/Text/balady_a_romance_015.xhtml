<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>balady_a_romance-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="balady_a_romance-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_basne">Balada zimní</p>
			<p class="MLP_verse_-0-12- ParaOverride-1">Čaroděj šel po silnici<br/>v&#160;mrazné zimní chumelici,<br/>došel k&#160;šeré šibenici.<br/>Šibenice trojram lysý,<br/>na ní tři zloději visí.<br/>Usednul. „Zde dobré bydlo.<br/>Máte, hoši, pěkné sídlo!&#160;—<br/>Ale teď už honem dolů,<br/>ponoclehujem tu spolu!“<br/>Zaklel, máchnul rukou v&#160;kole,<br/>hup! a&#160;již jsou všichni dole.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zasedli kruh ve příšerný.<br/>Hlavy sobě napravují,<br/>mistra chvalně pozdravují.<br/>První jako pes je černý,<br/>kde ramena, tu kolena,<br/>brada věky neholena;<br/>druhý s&#160;hlavou rozsochatou,<br/>s&#160;nohou dřevem podepjatou;<br/>třetí&#160;— pánbůh budiž s&#160;námi!<br/>celý nahý&#160;— v&#160;očích ledy,<br/>po tváři je jíním šedý<br/>a&#160;po těle střechýl samý.</p>
			<p class="MLP_verse_-0-12- ParaOverride-1">„Vzkřísil jsem vás, dále žijte,<br/>tropte dál svou lotrovinu,<br/>za to mně dnes posloužíte.<br/>V&#160;šibenice nočním stínu<br/>pospolu se pobavíme,<br/>vínem zpijem, povyspíme.<br/>Vzhůru sneste, čeho třeba,<br/>jeden peřin, druhý chleba,<br/>třetí vína&#160;— kapka stačí!&#160;—<br/>vzhůru, leťte, plémě stračí!“<br/>&#160;&#160;&#160;&#160;&#160;Vzlétli jako hejno ptačí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Vzduch jen hvízdnul divým letem<br/>a&#160;již první snes se zpátky.<br/>„„Nesu polštáříček malý,<br/>uzmul jsem jej vdově chudé<br/>churavícím pod dítětem;<br/>trochu na nás bude krátký&#160;—““<br/>„Však ho na nás dosti bude!“<br/>mistr tovaryše chválí;<br/>říká slova, statek množe:<br/>už tu čtvero měkké lože.<br/>&#160;&#160;&#160;&#160;&#160;Nad hlavami teskné vání,<br/>jako dálné žalování.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;A&#160;již je tu nazpět druhý.<br/>„„Nesu víno, šel jsem zchytra<br/>na skříň kostelního sluhy,<br/>mělo ku mši sloužit zítra;<br/>jenže je ho málo trochu&#160;–““<br/>„Stačí nám, můj dobrý hochu!“<br/>Mistr říká svoje bludy,<br/>a&#160;již vína kolem sudy.<br/>&#160;&#160;&#160;&#160;&#160;Ve vzduchu to lačně hučí,<br/>jak když šedí vlci skučí.</p>
			<p class="MLP_verse_-0-12- ParaOverride-1">Třetí tu a&#160;volá v&#160;plesu:<br/>„„Svěcenou ti hostij nesu!<br/>Vyrval jsem ji knězi ctnému,<br/>nes ji k&#160;smrti nemocnému<br/>na poslední posilnění!““<br/>„Dobrý chléb, když jiný není&#160;—“<br/>Hrom vtom bouchnul.&#160;— Co se děje?<br/>Zem se pod nohama chvěje,<br/>vzduch jak hlína, plný chmýru,<br/>vše se točí v&#160;náhlém víru,<br/>co kde leží, co kde stojí,<br/>vzhůru dolů lítá v&#160;roji,<br/>a&#160;ti čtyři v&#160;divém kůru<br/>letí jako plevy vzhůru.<br/>&#160;&#160;&#160;&#160;&#160;Ještě zavzdechnutí táhlé,<br/>a&#160;zas ticho, ticho náhlé.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zimní ticho. Přišlo ráno,<br/>s&#160;nocí den se plavě mísí,<br/>nad silnicí trojram lysý,<br/>na něm čtyři chlapi visí.</p>
		</div>
</body>
</html>