<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>balady_a_romance-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="balady_a_romance-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_basne">Balada česká</p>
			<p class="MLP_verse_-0-12- ParaOverride-1">Žil jednou v&#160;Čechách smavý rek,<br/>vám známý rytíř Paleček;<br/>on samý šprým a&#160;nápad byl,<br/>rád dobře jed a&#160;dobře pil,<br/>&#160;&#160;&#160;&#160;&#160;a&#160;lidem dobře činil.</p>
			<p class="MLP_verse_-0-12- ParaOverride-1">Rád jed a&#160;pil, jak povídám,<br/>však ještě něco dodat mám:<br/>on též rád bloudil po Čechách&#160;—<br/>a&#160;pak byl vždy jak v&#160;mátohách<br/>&#160;&#160;&#160;&#160;&#160;a&#160;nevěděl, kde stojí.</p>
			<p class="MLP_verse_-0-12- ParaOverride-1">„Nu, nu,“&#160;— kdys zazněl náhle hlas&#160;—<br/>„pan rytíř je už ve snách zas?“<br/>a&#160;Paleček jak přimražen!<br/>Aj před ním kolo bujných žen,<br/>&#160;&#160;&#160;&#160;&#160;a&#160;vprostřed Vesna sama.</p>
			<p class="MLP_verse_-0-12- ParaOverride-1">„Jen neboj se, tys celý muž,<br/>ty se mi ze všech líbíš&#160;— nuž<br/>mé slovo k&#160;smělosti tě zve,<br/>rci jakékoli přání své&#160;—<br/>&#160;&#160;&#160;&#160;&#160;však vtipně jen a&#160;hbitě!“</p>
			<p class="MLP_verse_-0-12- ParaOverride-1">Již rytíř bez všech rozpaků<br/>si hodil hlavou: „Tedy řku<br/>a&#160;prosím: až bych jednou zdech,<br/>mne výročně vždy ožít nech,<br/>&#160;&#160;&#160;&#160;&#160;na osm dní&#160;— to z&#160;jara!</p>
			<p class="MLP_verse_-0-12- ParaOverride-1">Když svět zas jednou krásným je,<br/>když zem se celá rozsměje,<br/>pak, Vesno, milostiva buď,<br/>na osm dní mne jenom vzbuď!“<br/>&#160;&#160;&#160;&#160;&#160;A&#160;Vesna kývla: „Staň se!“</p>
			<p class="MLP_verse_-0-12- ParaOverride-1">Od časů těch, děj se co děj,<br/>fialek vůní budí jej,<br/>slavíkův ven jej volá hlas,<br/>pan rytíř vstává bujný zas<br/>&#160;&#160;&#160;&#160;&#160;a&#160;rozkročí se krajem.</p>
			<p class="MLP_verse_-0-12- ParaOverride-1">Kraj český, jindy smuten, tich,<br/>je pojednou pak samý smích,<br/>a&#160;celý ten náš český svět<br/>je samý zpěv a&#160;samý květ&#160;—<br/>&#160;&#160;&#160;&#160;&#160;však krátce jen, ach krátce!</p>
			<p class="MLP_verse_-0-12- ParaOverride-1">Vždyť umluvil si rek náš s&#160;ní<br/>jen blažených vždy osm dní!<br/>Pak vrací se zas v&#160;dumnou říš,<br/>a&#160;Vesna dá mu medu číš&#160;—<br/>&#160;&#160;&#160;&#160;&#160;on opiv se zas usne.</p>
		</div>
</body>
</html>